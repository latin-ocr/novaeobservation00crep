...5-

speciem nonnisi in spiritu vini per tempus servatam
observaveram, excepto illo specimine, quod Novem-
bri 1822 offenderam nec tum quidem accurate inspe-
xeram, ista specimina recentia ad examinandum mihi
obvia avide contemplatus sum, et praesertim de mem·
brana caput eorum obvelante nova et memoratu dig-
nissima didici. Non est enim illa membrana pror· “
sus simplex et inflata, sed sustentatur linei-5 circum-
circa subtilibus, filiformibus‚ ordine regulari positiS,
superficiem bullae superantibus. Microscopium eorum
dispositionem haud exacte docuit, melius lens sim-
“ plex fortis, sed tantum in vermibus aqua exemtis et
perfecte siccis; cum ita autem vermes mox collabe-
rentur, membrana illa corrugaretur, observatio disfi-
culter perficienda, verus status vix dignoscendus suit.
Res interim sequenti modo se habere videtur: Ante-
rior sola pars obtusissima capitis a membrana libera
est. Lineae, aut, si mavis, chordae, modo omnino
aequali 'et regulari circum circa bullam suffulcientes
ductae sunt, et ita nimirum, ut talis linea in ante-
riore fine membranae, ibi, uhi haec affigitur capiti
vermis, incipiat, recta via decurrat ad finem mem-
branae posticam, ibi arcu facto iterum adscendat,
marginem vero anteriorem membranae non attingat,
sed infra cum iterum arcum faciendo (iu latere op-
posito arcui priori) denuo usque ad finem posticam
membranae descendat, et tertio arcu hic facto (iterum
opposito antecedenti) ad marginem demum anterio-
rem membranae adscendat et in ipso isto margine
terminetur. Quot tales lineae in ambitu bullae exi-

